\chapter[เมตตา]{เมตตาสูตร}

\firstline{กะระณียะมัตถะกุสะเลนะ}

กะระณียะมัตถะกุสะเลนะ,\\
ยันตะ สันตัง ปะทัง อะภิสะเมจจะ;\\
สักโก อุชู จะ สุหุชู จะ,\\
สูวะโจ จัสสะ มุทุ อะนะติมานี.

สันตุสสะโก จะ สุภะโร จะ,\\
อัปปะกิจโจ จะ สัลละหุกะวุตติ;\\
สันตินทริโย จะ นิปะโก จะ,\\
อัปปะคัพโภ กุเลสวะนะนุคิทโธ.

นะ จะ ขุททะมาจะเร กิญจิ,\\
เยนะ วิญญู ปะเร อุปะวะเทยยุง;\\
สุขิโน วะ เขมิโน โหนตุ,\\
สัพพะสัตตา ภะวันตุ สุขิตัตตา.

เย เกจิ ปาณะภูตัตถิ,\\
ตะสา วา ถาวะรา วะนะวะเสสา;\\
ทีฆา วา เย วะ มะหันตา,\\
มัชฌิมา รัสสะกา อะณุกะถูลา.

ทิฏฐา วา เย วะ อะทิฏฐา,\\
เย วะ ทูเร วะสันติ อะวิทูเร;\\
ภูตา วะ สัมภะเวสี วะ,\\
สัพพะสัตตา ภะวันตุ สุขิตัตตา.

นะ ปะโร ปะรัง นิกุพเพถะ,\\
นาติมัญเญถะ กัตถะจิ นะ กัญจิ;\\
พยาโรสะนา ปะฏิฆะสัญญะ,\\
นาญญะมัญญัสสะ ทุกขะมิจเฉยยะ.

มาตา ยะถา นิยัง ปุตตัม\\
อายุสา เอกะปุตตะมะนุรักเข;\\
เอวัมปิ สัพพะภูเตสุ,\\
มานะสัง ภาวะเย อะปะริมาณัง.

เมตตัญจะ สัพพะโลกัสมิ,\\
มานะสัง ภาวะเย อะปะริมาณัง;\\
อุทธัง อะโธ จะ ติริยัญจะ,\\
อะสัมพาธัง อะเวระมะสะปัตตัง.

ติฏฐัง จะรัง นิสินโน วะ,\\
สะยาโน ยาวะตาสสะ วิตะมิทโธ;\\
เอตัง สะติง อะธิฏเฐยยะ,\\
พรัหมะเมตัง วิหาระมิธะมาหุ.

ทิฏฐิญจะ อะนุปัคคัมมะ,\\
สีละวา ทัสสะเนนะ สัมปันโน;\\
กาเมสุ วินะยะ เคธัง,\\
นะ หิ ชาตุคคัพภะเสยยะ ปุนะเรตีติ.

\chapter[แผ่เมตตา]{บทแผ่เมตตา}

\firstline{อะหัง สุขิโต โหมิ}

อะหัง สุขิโต โหมิ\\
นิททุกโข โหมิ\\
อะเวโร โหมิ\\
อัพยาปัชโฌ โหมิ\\
อะนีโฆ โหมิ\\
สุขี อัตตานัง ปะริหะรามิ

สัพเพ สัตตา สุขิตา โหนตุ\\
สัพเพ สัตตา อะเวรา โหนตุ\\
สัพเพ สัตตา อัพยาปัชฌา โหนตุ\\
สัพเพ สัตตา อะนีฆา โหนตุ\\
สัพเพ สัตตา สุขี อัตตานัง ปะริหะรันตุ

สัพเพ สัตตา สัพพะทุกขา ปะมุจจันตุ

สัพเพ สัตตา ลัทธะสัมปัตติโต มา วิคัจฉันตุ

สัพเพ สัตตา กัมมัสสะกา กัมมะทายาทา กัมมะโยนี\\
วิน กัมมะพันธู กัมมะปะฏิสะระณา\\
ยัง กัมมัง กะริสสันติ\\
กัลยาณัง วา ปาปะกัง วา\\
ตัสสะ ทายาทา ภะวิสสันติ

% End of reflections-and-recollections-p1.tex
